Tag :- [[ReadItLater]] , 
Added :- 2023-04-15

-----
મધ ચોખ્ખું કઈ રીતે જોવાય ?
પાંચ છ રસ્તા છે જે મનના સંતોષ ખાતર અપનાવવા પણ એકદમ ફુલપ્રુફ રસ્તો એકપણ નથી.

પહેલો રસ્તો છે

મધમાં રૂ નું પૂમડું બોળીને વાટ બનાવવાની . પછી એ પૂમડાંને સળગાવવાનું. જો સહેલાઈથી બળી જાય તો મધ શુદ્ધ.

પણ બળતી વખતે કાળા ધુમાડા નીકળે અથવા બળતી વખતે crackling sound આવે અને માંડ બળે તો મધ ભેળસેળવાળું.

ટુંકમાં, મધ જલ્દી બળે તો હૈયું નહીં બળે.

બીજો રસ્તો ચેક કરવાનો છે.

વિનેગર લેવાનું. વિનેગર એટલે એસિટિક એસિડ. બજારમાં મળે છે.

મધની ઉપર વિનેગર નાખવાનો અને જો ખુબ ફીણ વળે તો મધ અશુધ્ધ અને ભેળસેળવાળું. વિનેગર મધમાં સમાય જાય તો મધ શુધ્ધ.

ત્રીજો રસ્તો છે.

પાણીમાં મધ નાખો અને જલ્દી ઓગળે તો અશુદ્ધ અને મધ ચમચી સાથે ચોંટી રહે તો શુદ્ધ.

ચોથો રસ્તો છે.

મધને બ્લોગિંગ પેપર કે પેપર નેપકીન પર મુકવાનું. જો મધમાં પાણી હશે તો બ્લોટિંગ પેપર પર ધબ્બા દેખાશે.

પાંચમો રસ્તો છે.

જો તમારી પાસે electrical conductivity માપવાનું નાનું portable મશીન કે મીટર હોય તો 100 મિલી લીટર પાણીમાં 20 ગ્રામ મધ ઓગળવું અને પછી conductivity test કરો અને તમારૂં મીટર 0.8 mS/ cm રીઝલ્ટ બતાડે તો મધ શુધ્ધ. અશુદ્ધિ હશે તો આયોનિક કંડકટીવિટી કે બીજી અશુદ્ધિનું concentration વઘારે હશે. electrician લોકો પાસે આ મીટર મળી જશે.

છઠ્ઠો રસ્તો છે.

મધમાં બે વેઢા જેટલી આંગળી બોળવાની અને બહાર કાઢીને જોવાનું કે મધના બે ટીપાં કે વઘારે આંગળી પરથી ટપાટપ પડી જાય તો મધ ભેળસેળવાળું.

આ બધી રીતો પ્રચલિત છે પણ એકપણ મેથડ છાતી ઠોકીને કહી શકતી નથી કે તમારું પરીક્ષણ સાચું જ પરીણામ આપશે ! મેં લખ્યું છે પણ એ જાત અનુભવે લખ્યું નથી કારણ કે હું એવા દેશમાં છું જ્યાં ભેળસેયુક્ત ખાધ પદાર્થ અસ્તિત્વમાં જ નથી. આમાંની એકાદ રીત તમને કદાચ કામ લાગશે એવી આશા રાખું છું.