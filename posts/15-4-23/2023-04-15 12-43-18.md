Tag :- [[ReadItLater]] , 
Added :- 2023-04-15

-----
દેશનું ફોરેન એક્સ્ચેંજ રિજર્વ એટલે શું? અને અર્થતંત્ર પર તેની શું અસર હોય છે?
મારો અર્થતંત્ર વિશેનો ખ્યાલ બહુ દેશી છે. કારણકે હું એક દેશી માણસ છું અને કોમન સેન્સથી જવાબ આપું છું મારો અભ્યાસ એન્જિનિયરિંગમાં થયો છે અને કામ ઇંગ્લિશ ભણાવવાનું અને વ્યક્તિ વિકાસનું કરું છું માટે અનેક વસ્તુઓને વાંચી છે.

અર્થતંત્ર નો ખ્યાલ મારી ગણથૂથીમાં છે…મારા પિતાજી બેન્કર હતા મારા દાદા પણ વ્યાજનો ધંધો કરતા હતા આથી મને તે વિષયમાં કુદરતી રુચિ છે આથી આ જવાબ જે હું લખું તેને સ્ટાન્ડર્ડ ગણશો નહીં.

1991 પછી વૈશ્વિક એકીકરણમાં અને આર્થિક ઉદારીકરણમાં ભારત જોડાઈ ગયું અને ત્યાર પછી અનેક દેશો માંથી ભારતમાં અનેક વસ્તુઓ આવવા લાગી અને ભારતમાંથી અનેક વસ્તુ બહાર જવા લાગી.

હવે ભારતના રૂપિયાની વિદેશમાં કાંઈ વેલ્યુ નહીં કારણ કે ત્યાં ડોલર ચાલે. આખા વિશ્વમાં ડોલર જ ચાલે અથવા સોનું ચાલે.

ભારત જે વસ્તુઓ મોકલાવે અને ભારતીય લોકો વિદેશમાંથી જે ડોલર મોકલાવે તેને આધારે ભારતનું ફોરેન એક્સચેન્જ નક્કી થાય છે. હવે જો ભારત વધુ વસ્તુઓનું નિકાસ કરે તો ભારતનું ફોરેન એક્સચેન્જ વધે ભારતના યુવાનો વિદેશમાં કામ કરવા જાય તો ડોલરમાં તે રૂપાંતરિત થઈને તે ભારતના એક્સચેન્જમાં વધારો કરે.

આમ ભારતનું કે કોઈપણ દેશનું ફોરેન એક્સચેન્જ તે કેટલું સર્જન કરી શકે છે અને તે કેટલું નિકાસ કરી શકે છે તે માપવાનું એક સાધન છે તે ઉપરાંત તે દેશ કેટલો સમૃદ્ધ છે તે માપવાનું સાધન છે.

પણ હવે એક નવી વાત કહી દઉં કે આજકાલ અમેરિકાના ડાંડિયા ગુલ થઈ રહ્યા છે. ભારત જેવા અનેક દેશો હવે બીજા દેશોને કહે છે કે તમે રૂપિયાની લેવડદેવડ કરો એટલે કે અમારા પાસે રૂપિયા લો એમાં ડોલર લેવાની કોઈ જરૂર નથી અમારા અર્થતંત્ર પર વિશ્વાસ રાખો અમારી શક્તિ પર વિશ્વાસ રાખો.

તો મારી આધુનિક માહિતી મુજબ લગભગ એશિયાના 20 એક દેશો કદાચ આ બાબત માટે તૈયાર થઈ ગયા છે. આ વાત આપણા માટે સારી છે કારણ કે આપણે વધુ સ્વતંત્ર બન્યા કહેવાય પણ કદાચ આ વાત અમેરિકાને માફક નો પણ આવે.

હવે એક બીજી આડ વાત કહી દઉં.

આજકાલ વિશ્વની બધી સરકારો આડેધડ પોતાના નાણા છાપે છે 1971 પહેલા સરકારોને નાણા છાપતાં પહેલા નાણાના છાપવાના પ્રમાણમાં સોનુ એટલે કે ગોલ્ડ હોવું જોઈએ તે જરૂરી હતું.

પણ અમેરિકામાં એક જબરજસ્ત શાસક આવ્યા જેવું પાછળથી ભ્રષ્ટાચારના કેસમાં પણ પકડાયા. તેમનું નામ હતું જીમી કાટર. આ સાહેબે એવું કાયદો કર્યો કે સરકારે રૂપિયા છાપવા માટે સોનુ હોય તે જરૂરી નથી.

માટે જ આજે પરિસ્થિતિ એવી થઈ છે કે અમેરિકાની 200 જેટલી બેંકો નાદારીના કાંઠે આવીને ઊભી છે. અમેરિકા સાથે સમગ્ર વિશ્વની પણ આ જ હાલત થઈ છે.

દરેક દેશ વધુ પડતા નાણાં છાપે. સરકાર બે જવાબદાર બનીને નાણા છાપે. બેંકો બે જવાબદાર બનીને નાણા આપે. અને લોકો બે જવાબદાર બનીને નાણાં ખર્ચે.

આવું બન્યું છે મારા ભાઈ.

તમને આજકાલ ખ્યાલ હશે કે માર્કસનું ફુગાવો બહુ છે એટલે કે વિદ્યાર્થીઓને 90% માર્ક તો આરામથી આવી જાય છે પણ તેનાથી તેનું જ્ઞાન વધતું નથી તેવી જ રીતે અનેક લોકો પાસે ખૂબ નાણા આવી ગયા છે પણ તેમની પાસે સમૃદ્ધિ વધતી નથી.

આટલું હું જાણું છું મારા ભાઈ.

બહુ પ્રશ્નો પૂછશો તો મૂંઝાઈ જઈશ.