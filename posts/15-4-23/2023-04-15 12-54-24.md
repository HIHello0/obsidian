Tag :- [[ReadItLater]] , 
Added :- 2023-04-15

-----
જ્યારે તમે બેરોજગાર હતા ત્યારે તમને શું મુશ્કેલ લાગ્યું? લોકોનું તમારા પ્રત્યેનું વર્તન કેવું હતું?
ઘર ચલાવવું...

મારે ૧ વાર અમુક મહિનાઓ બેરોજગાર તરીકે કાઢવાં પડેલ.

મારાં અયાજક વ્રત ને કારણે, એ પણ સંભવ નો'તું કે હું ઉછી ના પૈસા લઈને પણ ઘર ચલાવી લઉં. કારકિર્દી ની લગભગ શરૂઆત જ હોઈ, કોઈ પણ પ્રકારની બચત પણ નહોતી સિવાય કે પરચુરણ. ઓછા પૈસા માં કેમ સમય વ્યતીત કરવો તેનાથી આમ પણ હું સારી રીતે કેળવાયેલો છું, (આપણ ને ટિકિટ વગર મુંબઈ લોકલ ટ્રેન માં પ્રવાસ કરવા નો લગભગ ૧ દાયકા નો સારો એવો અનુભવ) એટલે કોઈ વાંધો નહોતો આવ્યો, અયાજક વૃત્તિ ના ફળ સ્વરૂપ મારે કોઈ ને કંઈ જ આપવાનું પણ નહોતું, ખાવાં પીવાં સિવાય ચિંતા શાની... "જેણે દાંત આપ્યાં છે, તેણે જ આ વ્યવસ્થા પણ કરી આપી'તી"

લોકો નાં હાવભાવ નાં તો શું વખાણ કરવાં, એક પિતરાઈ બહેન ને ખબર પડી તો તેમણે અનાજ ની વ્યવસ્થા કરી આપી, તેના સિવાય નાં બાકી લોકો આપણી માટે "રોઈ જાણે પણ દઈ નો જાણે".

મારા ઘણાં નિકટ નાં સગાઓ છે, જેને ત્યાં દોમ દોમ સાહ્યબી, પરિસ્થિતિ ની જાણ થતાં સાંત્વના અને અમૂલ્ય સલાહો નો ખજાનો આપવાં નિષ્કામ ભાવ થી દોડી આવે, ને ૧ પણ પ્રકાર ની સહાય આપ્યાં વિનાં ૨ રકાબી ચા બગડતાં જાય, ત્યારે આપણાં અંતરપટ ખુલે ને જ્ઞાન ની પ્રાપ્તિ થાય કે

"સગા અમારાં રામજી થાય, બાકી કોઈ નહિ"

"મુજે હૈ કામ ઈશ્વર સે, જગત રૂઠે તો રુઠન દે" -- બ્રહ્માનંદ

આ અનમોલ અનુભવ નાં આધારે વાંચક ને એટલો સંદેશો આપવાં માંગુ છું,

"અમારાં નાં અનુભવ છે, તમારાં પણ દગો દેશે" -- નાઝિર

પરિસ્થિતિ સરખી થઇ જતાં, કોઈકે ટકોર કરી, મારી પાસે માંગ્યા હોત તો.. !!!

ત્યારે મેં એટલુંજ કીધું "હજી સુધી કોઈ દિવસ હજાર હાથ વાળા પાસે કંઈ નથી માગ્યું, તો બે હાથ વાળા પાસે કેમ મંગાય...!!!"